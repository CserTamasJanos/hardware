<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="hardware_style.css"/>
    <title>Document</title>
</head>
<body id="body">
    <div class="Full">
        <img id="logo" src="Source/imges/Vereblogo.png"/>
        <div class="Header">
            Hardver
        </div>

        <div class="Main_navbar">
            |<a> Főoldal</a>
            |<a> Programozás</a>
            |<a> Web</a>
            |<a> Hálózat</a>
            |<a> Történelem </a>|
        </div>

        <div class="Container">

            <div class="Page_navbar">
                <a style="border-bottom: 2px solid rgb(33,56,97);" href="hardware.html">Hardver oldal</a>
                <a style="border-bottom: 2px solid rgb(33,56,97);" href="case_and_pow.html">Ház és Tápegység</a>
            </div>

            <div class="Theme">
                <p>
Tápegység

Feladata esetünkben a hálózati feszültség átalakítása  a megfelelő értékűre és formájúra.
Mivel a számítógépben található elektronikai eszközök nagytöbbsége törpeszültségről működik (néhány volt ), szükség van egy eszközre, ami a hálózatból nyerhető 230V 50 hz -es váltakozó feszültséget egyenfeszültséggé,  és megfelelő szintűvé alakítja át.

Vasmagos hálózati transzformátor (lineáris)

Az átalakítás történhet váltakozó áramú vasmagos hálózati transzformátorral.
Ez a villamos gép az egyik legelső és talán a legsokoldalúbban felhasználható eszköz, egy igazi igás ló az iparban.
Felépítése viszonylag egyszerű. Persze ez sem teljesen igaz, de mivel nekünk nem kell sem terveznünk sem méreteznünk őket, talán elég néhány gondolatban áttekinteni őket.
Működésük a mágneses indukció elvén alapszik.
Ez a fizikai törvényszerűség és ennek felfedezése és meghatározása hatalmas dolog volt , ez minden napjainkban használt villamosság alapja. (Michael Faraday - 1831)

Dióhéjban:
Ha egy mágneses térben vezető keretet (pl. rézből készült vezetéket - tekercset) mozgatunk, és ez a vezető keret a mágneses térben mágneses erővonalakat (fluxus) metsz, akkor a keretben villamos feszültség indukálódik.
Ez az indukált feszültség megfelelően csatlakoztatott villamos fogyasztón keresztül villamos áramot hajt.
 
A villamos áram talán a legegyszerűbb definíciója szerint:  a szabad elektronok áramlását jelenti a villamosan vezető anyagban.
Nagyon fontos hogy ez a dolog visszafele is működik.
Tehát ha vezető keret áll, de a körülötte lévő mágneses erőtér változik akkor ugyan úgy feszültség indukálódik.
Ha az előbb említett vezető keretben (tekercs) áramot folyatunk át, akkor a tekercs körül a rajta átfolyt áram irányától függő mágneses tér képződik.

A létrejött villamos energia természetesen nem a semmiből jön létre, és nem is a mágnesességet „fogyasztja el” vagy alakítja át. Ez a rendszer a bevezetett mechanikus mozgási energiát – azt az energiát amivel a keretet mozgásban tartjuk-  alakítja át villamos energiává. Teszi ezt úgy, hogy a termelt villamos áram saját mágneses mezőt hoz létre a keret körül. Ez a mágneses mező irányát tekintve mindig úgy alakul, hogy az őt létrehozó okot gátolni igyekszik (Lenz törvénye).
A gyakorlatban ez azt jelenti, hogy minél több villamos energiát veszünk ki a rendszerből annál nehezebben tudjuk forgatni a keretet a mágneses mezőben.
De most vissza a transzformátorokhoz.
Szerkezetileg a transzformátor áll egy vasmagból, és köré tekert tekercsekből.
 
A vasmag általában lágyvas ami jól vezeti a mágnesességet (jól mágnesezhető), és lemezelt(szigetelt) hogy a különféle örvényáramokból adódó veszteségeket csökkentse.
A tekercsek a csévetesten foglalnak helyet, merőlegesen elhelyezve a mágneses erővonalakra (vasmagra)
Egyszerű esetben a transzformátor két tekercset tartalmaz : az elsődlegest (primer), és a másodlagost(szekunder) tekercsnek hívjuk.
A primer az ahova bejövő (hálózati) feszültséget kötjük, a szekunder az ahonnan az átalakított feszültséget nyerjük.
Nagyon leegyszerűsítve: a primer tekercs árama a hálózati frekvenciával (50hz) váltakozó mágneses mezőt hoz létre, aminek a mágneses erővonalai a vasmag által közvetítve a szekunder tekercsben feszültséget indukál.
A szekunder tekercsen létrejövő feszültség nagysága a szekunder tekercs menetszámától függ.
 
Ezt a váltakzó feszültséget ezután elektronikus úton egyenirányítják -simítják, hogy felhasználható legyen az alkatrészek számára.
A hatásfoka elfogadható, de mérete, súlya, előállítási költsége miatt számítógépek tápegységeként nem használják.

Elektronikus tápegység (kapcsolóüzemű)
Nem tartalmaz nagy méretű és nehéz vasmagos transzformátort. Itt is jelen van egy úgynevezett nagyfrekvenciás transzformátor, ami általában a magas kapcsolási frekvencia miatt ferrit-por magos, és sokkal kisebb és könnyebb (olcsóbb) mint a lineáris 50Hz-es változata.
Működése leegyszerűsítve:
Elektronikus úton félvezető diódákkal a bejövő hálózati feszültséget egyenirányítják, majd pufferkondenzátorokra vezetik, és simítják.
Az így létrejött kb. 400v - os egyenfeszültséget szintén elektronikus úton pulzusszélesség modulációval (PWM) magas frekvenciával szaggatják (kapcsolgatják - innen a tápegység neve) a nagyfrekvenciás transzformátor primer tekercsén.
Erre azért van szükség, mert az előbbi típusú trafóhoz képest itt nincs váltakozó feszültség, és az egyenfeszültség nem képes váltakozó mágneses mezőt létrehozni,amire ugye szükség van a működéshez. 
A szaggatott egyenfeszültség már képes mágneses mező változást előidézni, így szekunder oldalon létrejön az indukált feszültség. Ezután szűrés, és mehet a fogyasztókhoz.
Összehasonlítás végett míg a lineáris transzformátorok hálózati frekvencián(50Hz) működnek, addig a kapcsolóüzemű tápegységek jellemzően 10Khz-20Khz közötti frekvencia tartományban.
Hatásfokuk rendkívül jó általában 95% feletti.
Bár felépítésük sokkal bonyolultabb sokféle akár több száz alkatrészből áll sok köztük  mikroprocesszoros vezérléssel, power factor korrekcióval,  a kiforrott gyártástechnológiának köszönhetően azonban  kis hibaszázalékkal megbízhatóan működnek.
Mára szinte csak az ATX  tápegységek maradtak piacon, de régebbi 10 évnél idősebb gépekben előfordulhatnak még AT tápegységek.
Előnyük az egyszerűbb lineáris trafós megoldáshoz képest:
⦁	elektronikus vezérlés mellett teljes kimenet monitorozás
⦁	zárlatvédelem, túlfeszültség  és túláram védelem
⦁	 hővédelem saját ventillátor vezérléssel

Az AT tápegységek jellemzően kisebb teljesítményűek (100-300w) és a ki és bekapcsolásuk kizárólag mechanikus úton történhet.
Ez azt jelenti ,hogy a táp primer (hálózati) oldalán elhelyezett kapcsolót ami általában egy két állapotú nyomógomb,  a felhasználónak magának kell üzemeltetnie.
Nincs lehetősége a gépen futó alkalmazásnak szoftveres úton lekapcsolni azt.
A másik fontos jellemzője hogy lekapcsolt állapotban - elvárható módon kis idő múlva a puffer kondenzátorok kisülése után - a kimenetein lévő feszültségek is nullák. A hálózattól izolált, teljesen lekapcsolt állapotba kerül.

A másik és a gyakorlatban inkább használt ATX tápegységek egy kicsit mások.
Jóval nagyobb - akár 1000w és a feletti teljesítménnyel is bírnak.
Itt primer oldalról kikapcsolt állapotban sem teljesen leválasztott a készülék. Van egy elkülönített készenléti (standby) áramköre.Általában saját miniatűr trafóval , külön vezérléssel, a fő tápkörtől elválasztva kerül kialakításra a tápegységen belül.
Segítségével a tápegység "kikapcsolt" állapotában is biztosít kimeneti feszültséget. Ez egy elkülönített 5V(standby) kimenet, kis terhelhetőséggel.
Feladata az alaplapon azon áramkörök tápellátása, amik kikapcsolt állapotban is aktívak maradnak. Ilyenek az alaplapi real time clock (RTC), a különféle power state-ekből való feléledést elősegítő eszközök (pl. wake-on lan), engedélyezett bios beállítások mellett néhány USB csatlakozót is elláthat feszültséggel, hogy kisebb fogyasztásuk eszközöket (pl. mobiltelefon töltés) csatlakoztatni tudjunk.

Tartalmaz még az alaplapi csatlakozóján két jelet amit az AT verziója nem:
⦁	 power_on jel (bemenet), aminek a segítségével az alaplap felöl (szoftveresen) a tápegység ki-be kapcsolható. Ez talán a legjelentősebb újítás.
⦁	 power_good (kimenet) amivel a tápegység jelzi az alaplap fele hogy megfelelően működik, a bekapcsolási tranziensek lezajlottak, kimenetei zárlat mentesek (terhelhetők), a rajtuk lévő feszültségek a névleges értéken vannak, stabilak, és biztonsággal felhasználhatók 

                </p>
            </div>

        </div>

        <footer id="footer">
            <a>&#169 2020 Verebély László Technikum 13 ESZ</a>
            <a> Impresszum </a>&#8226
            <a> Szerzői jogok</a>
        </footer>

    </div>
</body>
</html>